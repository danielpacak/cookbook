# Kurczak w sosie curry

## Składniki

* Filet z kurczaka - 600 g
* Przyprawa curry - 2 łyżeczki
* Słodka papryka - 1/2 łyżeczki
* Kurkuma - 1/2 łyżeczki
* Oliwa - 2 łyżki
* Cebula (mniejsza) - 1/2 szt.
* Marchewka (mała) - 1 szt.
* Papryka - 1/2 szt.
* Czosnek - 2 ząbki
* Imbir - 2 cm
* Mąka - 1/2 łyżki
* Bulion (np. z kostki BIO) - 150 ml
* Śmietanka 18% do zup i sosów lub mleko kokosowe - 150 ml

## Przygotowanie

* Kurczaka poporcjować: odkroić polędwiczkę, pozostałą część filetu przekroić
  poziomo na 2 cieńsze filety. Dodatkowo, większą część przekroić na 2 mniejsze
  kawałki.
* Kurczaka doprawić solą, pieprzem, przyprawą curry, papryką i kurkumą,
  następnie wysmarować 1 łyżką oliwy. Można odłożyć do zamarynowania jeśli mamy
  czas.
* Cebulę obrać i pokroić w piórka. Marchewkę obrać i pokroić na "zapałki".
  Paprykę pokroić na krótkie paseczki. Czosnek i imbir zetrzeć na drobnej
  tarce.
* Filety obtoczyć w 1 łyżce mąki. Rozgrzać dużą patelnię z pozostałą 1 łyżką
  oliwy. Wkładać stopniowo kurczaka, podsmażać po ok. 2 - 3 minuty z każdej
  strony. Po obsmażeniu wyjąć mięso na talerz.
* Na tę samą patelnię włożyć pokrojoną cebulę, posiekaną marchewkę, paprykę
  oraz starty czosnek i imbir. Często mieszając smażyć przez ok. 3 minuty aż
  warzywa nieco zmiękną.
* Wlać gorący bulion i zagotować. Kurczaka włożyć z powrotem na patelnię
  pomiędzy warzywa. Gotować przez ok. 2 minuty, raz przewracając mięso w
  trakcie gotowania.
* Wlać śmietankę lub mleko kokosowe, wymieszać i gotować jeszcze przez ok. 2
  minuty, potrząsając patelnią w trakcie gotowania celem mieszania składników.

## Uwagi

* [Kurczak w sosie curry, Kwestia smaku](https://www.kwestiasmaku.com/przepis/kurczak-w-sosie-curry)
