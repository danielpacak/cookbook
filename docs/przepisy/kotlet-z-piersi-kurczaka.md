# Kotlet z piersi kurczaka

## Składniki

* Filety z kurczaka - 600 g
* Sól
* Jajko - 1 szt.
* Bułka tarta
* Mleko
* Masło klarowane do smażenia

## Przygotowanie

1. Kurczaka podzielić na 2 pojedyncze filety, odciąć luźne, mniejsze części.
   Duże filety rozbić tłuczkiem (najlepiej takim z metalową końcówką do
   rozbijania mięsa), szczególnie w najgrubszych częściach. Mniejsze części
   pozostawić w całości bez rozbijania.
2. Do głębokiego talerza wbić jajko i roztrzepać je z kilkoma łyżkami mleka,
   doprawić solą. Do drugiego talerza wlać mleko, a na płaski talerz wysypać
   bułkę tartą. Rozgrzać patelnię z kilkoma łyżkami masła klarowanego.
3. Filety doprawić solą, włożyć na chwilę do mleka, następnie wymaczać w
   roztrzepanym jajku a na koniec obtoczyć w bułce tartej. Położyć na patelni,
   doprawić jeszcze solą i smażyć na złoty kolor przez około 3 minuty z
   każdej strony.

# Uwagi

1. [Kotlety z piersi kurczaka, Kwestia Smaku](https://www.kwestiasmaku.com/kuchnia_polska/piersi_kurczaka_w_panierce/przepis.html)
