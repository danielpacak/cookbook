# Przyprawy

## Chili pieprz cayenne mielone

Z Chili pieprz cayenne potrawy nabiorą ognistego charakteru. Pikantny smak i
intensywny aromat papryczek chili, rozgrzewa i znakomicie pasuje do owoców
morza, fasoli, mięsa, gulaszu, zup i sosów.

Chili pieprz cayenne ma także nieoczywiste zastosowanie: świetnie komponuje się
ze słodkimi deserami. Posyp szczyptą przyprawy czekoladę i przekonaj się sam!

## Curry

Przyprawa curry to połączenie różnych przypraw, takich jak kurkuma, kolendra,
cynamon, imbir, kardamon i wiele innych. Dzięki temu uzyskujemy bogatą paletę
aromatów, która nadaje potrawom wyjątkowy charakter. Wyczuwalne są nuty
pikantne, korzenne, cytrusowe i delikatnie słodkie.

## Cynamon mielony

Cynamon mielony to przyprawa, która powstaje z wysuszonej i drobno startej
kory cynamonowca. Cechą charakterystyczną jest brązowy kolor, który zawdzięcza
zawartości oleju cynamonowego. To właśnie on sprawia, że przyprawa ma
delikatnie cierpki smak i silny aromat. Chociaż sam cynamon znany jest od
bardzo dawna, to jego popularność wciąż rośnie. Dzisiaj trudno wyobrazić sobie
domowe wypieki bez jego dodatku.

## Kolendra mielona

Kolendra mielona to przyprawa o intensywnym i bardzo charakterystycznym smaku,
która jest uzyskiwana poprzez zmielenie wysuszonych nasion. W porównaniu do
świeżej kolendry, mielona ma bardziej wyrazisty, lekko korzenny i słodki smak.
Doskonale znana jest w kuchni środkowowschodniej, azjatyckiej, meksykańskiej,
indyjskiej czy tajskiej.

W formie mielonej kolendrę można dodać na dowolnym etapie przygotowywania dania
w zależności od tego, jak intensywny aromat kolendry chcemy by był wyczuwalny w
potrawie.
